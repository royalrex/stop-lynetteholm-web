---
icon: icon-jorddepot.svg
group: true
title: Overskudsjord
---

> Jord er en ressource og derfor ikke noget man bare skal skaffe af vejen på 10-14 meters dybt vand i Øresund.

<div class="slh-citation-reference">— NOAH-trafik høringssvar: "Lynetteholm og en havnetunnel vil undergrave alle lokale og nationale trafik, -miljø og klimamålsætninger".</div>

Fortalere for projektet argumenterer med, at Lynetteholm skal være et ”jorddepot”, så vi kan ”slippe af med” jord. Men jord er ikke bare et restprodukt – det er en vigtig ressource. Hvis Lynetteholm bliver realiseret, vil det betyde stor mangel på primære råstoffer som grus, sand og sten samt hård kamp om overskudsjorden. Det er tvivlsomt, om der i fremtiden vil fremkomme de ca. 80 mio. tons jord, som det vil kræve at anlægge Lynetteholm. Dette hænger sammen med, at Hvidovre Kommune arbejder på at nå til anlægsstadiet med de kunstige øer – Holmene - som sandsynligvis skal bruge 40 mio. tons jord i samme periode. Desuden vil klimaforandringerne medføre et stigende behov for kystsikringsprojekter på Sjælland, som også skal bruge en stor mængde jord.

