##Hvad er Lynetteholm?
Lynetteholm er en kunstig halvø, som skal placeres ud for Refshaleøen i København. Øen skal være 2,8km&sup2; og fyldes op med 80 mio. tons jord. Det vil tage 30 år at fylde perimeteren op, og kræve 700 lastbilkørsler hver dag - ti timer om dagen - de næste 30 år. I alt 4.850.000 lastbiler med jord igennem København. Jorden kommer fra hovedstadsområdet og skal køre gennem København over Langebro eller Knippelsbro over det nordlige Amager, inden de skal over den nye bro ved Prøvestenen. 
Øen skal beboes af 35.000 beboere og huse næsten 35.000 arbejdspladser. Planen er, at halvøen skal betjenes af en ny metrolinie og en havnetunnel. Indtægterne fra salg af byggegrunde, skal finansiere den ny infrastruktur der vil beløbe sig til kr. 40 - 50. mia. 

Regeringen og S, SF, RV, V, Konservative og Dansk Folkeparti i Borgerrepræsentationen mener, at København har brug for Lynetteholm for at løse fire problemer: Klimasikring, boliger, trængsel, overskudsjord.

Vi har her samlet eksperters udsagn, både her og i ”[Viden](/viden)”, som forklarer hvorfor Lynetteholm, ikke er løsningen  på Hovedstadens problemer. 
