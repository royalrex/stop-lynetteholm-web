---
title: 'Konference: Fremtidens Øresund'
author: 'Sebbe Selvig'
date: '2022-03-25 10:00'
post_image: fishes.png
published: true
visible: true
markdown:
    extra: true
media_order: 'konference-banner.jpg,fishes.png,baeredygtig-trafik.png,dansk-sejlunion.png,dn.png,dof.png,noah.png,stop-lynetteholm.png,stop-lynetteholm.svg'
---

Øresund er med sin 120 km lange udstrækning fra Gilleleje i nord til Stevns i syd et artsrigt farvand med en meget tæt befolkning på ca. 3,3 mio. indbyggere på begge sider af sundet. Øresunds natur er unik på grund af de store variationer i fysiske levevilkår med både høje og lave saltholdigheder, store dybdeforskelle, større områder med ålegræsenge og muslingebanker, masser af sæler og marsvin og værdifulde fugleområder.

Folketingets flertal har i december 2021 besluttet, at Øresund skal udpeges som marin naturnationalpark. Det sker samtidig med, at der igangsættes etablering af en kunstig halvø Lynetteholm med betydelige konsekvenser for Øresund og bosættelsesmønsteret i regionen.

Konferencens arrangører ønsker at få belyst betingelserne for udvikling af et bæredygtigt havmiljø set i lyset af Folketingets beslutning om at etablere en marin naturnationalpark i
Øresund.

## Hvad vil vi med Øresund?
Konferencen vil sætte fokus på, hvordan vi i samarbejde med Sverige kan sikre en bedre balance mellem biodiversitet og menneskelig aktivitet til gavn for både natur og livskvalitet for regionens borgere og brugere. 

Erhverv, bosætning og rekreative aktiviteter i kommunerne langs Øresund er afhængige af et rent havmiljø. Derfor er der også en stigende interesse i mange kommuner for at blive inddraget aktivt i valget af løsninger, der skal sikre, at de marine økosystemer kan håndtere de menneskeskabte aktiviteter.

**Hvilke mål kan/skal vi - stat, kommuner, erhverv og civilsamfund - fastlægge for udviklingen af Øresund som marin naturnationalpark?**

Havmiljøet i Øresund er udsat for en række presfaktorer. Byudvikling, næringsstoffer, miljøskadelige kemikalier, maritimt affald og klimaforandringer udgør hver for sig og i sammenhæng presfaktorer for en bæredygtig udvikling af havmiljøet.

**Hvordan får vi engageret borgerne i beslutningsprocesserne om mål og midler i udviklingen af Øresundsregionen og Øresunds havmiljø?**

<a class="inline-block p-5 py-3 rounded bg-brand hover:bg-brandHover" href="https://aktiv.dn.dk/organisationen/samrad/storkobenhavn/konference-fremtidens-oresund/" target="_blank"><span class="text-white font-bold no-underline">Tilmelding</span></a>
 
## PROGRAM
**Moderator/ordstyrer**  
Martin Breum, journalist og forfatter.

### Visioner og rammer for Øresunds fremtid kl. 11-12.15
**1. Velkomst  
Torsten Gejl, Alternativet**

**2. Vision for Øresund som marin naturnationalpark  
Maria Gjerding, præsident, Danmarks Naturfredningsforening** præsenterer (videolink) sin vision for Øresund, hvor samspillet mellem land, hav og menneskelige aktiviteter i Øresund skal være forenelige med opnåelse af god miljøtilstand.  
**Jens Anton Tingstrøm Klinken, afdelingschef i Danmarks Naturfredningsforening**

**3. Øresund - før, nu og i fremtiden  
Michael Palmgreen, direktør, Marint Kunskapscenter, Malmö**  
Svenske visioner, planer og aktiviteter omkring Øresund, samt erfaringerne fra Koster-
havets nationalpark, der blev etableret i 2009.

**4. Viden og dialog som forudsætninger for genopretning af naturen i havet  
Liselotte Hohwy Stokholm, direktør for Tænketanken Hav**  
Hvordan kan viden og dialog på tværs af havets interesser skabe grundlaget for en
bæredygtig anvendelse af havet og en genopretning af naturen?

**Frokostpause 12.15-12.45**

### Miljøtilstand og udfordringer i Øresund kl. 12.45-14.10
**5. Hvordan lever forvaltningen af Øresund op til internationale standarder?  
Ann-Katrine Garn, formand for IUCN’s nationale komité**  
Hvilke internationale beskyttelsesniveauer af havmiljø kan benyttes, og hvad omfatter de? Og hvilke kriterier for bæredygtigt havmiljø kan være relevante for Øresund som marin naturnationalpark?

**6. Hvordan holder vi på de mange fiskearter, sæler og marsvin i Øresund?  
Jens Peder Jeppesen, akvariechef for Øresundsakvariet**  
Sådan kan Øresund være til glæde for fiske, - dyre, - og plantelivet og til gavn for fiskerne, turisterne og de lokale borgere ved Øresund.

**7. Miljøfarlige stoffer i havmiljøet ved klapning af slam  
Martin Mørk Larsen, seniorforsker, Institut for Bioscience, AU**  
Byudvikling især i havne indebærer, at millioner kubikmeter havneslam dumpes andre steder i havet. Hvad ved vi om de miljøfarlige stoffer i det slam, der flyttes rundt på i Øresund og Østersøen, og hvad betyder klapning for havmiljøet?

**8. Hvad skal der til for at sikre en bæredygtig udvikling af Øresund?  
Therese Nissen, natur og miljøpolitisk rådgiver, Danmarks Naturfredningsforening**  
Øresunds havmiljø er presset. Hvilke ændringer for brugerne i og omkring Øresund er nødvendige for at sikre en bæredygtig udvikling?

**Pause kl. 14.10-14.30**

### Høring om Øresunds potentiale som marin naturnationalpark 14.30-16.00
**Politikere og organisationer diskuterer Øresunds fremtid:**  
Moderator: Martin Breum

* Hvad vil vi med Øresund?
* Hvilke mål kan/skal vi - stat, kommuner, erhverv og civilsamfund - fastlægge for udviklingen af Øresund som marin naturnationalpark?
* Hvordan får vi engageret borgerne i beslutningsprocesserne om mål og midler i udviklingen af Øresundsregionen og Øresunds havmiljø?

**Med deltages af**
* Zenia Stampe (R) medlem af Folketinget
* Rasmus Norqvist (SF) medlem af Folketinget
* Line Barfod (EL) teknik og miljøborgmester i København
* Merete Amdisen (S) borgmester i Ishøj
* Henning Urban Dam Nielsen (S) borgmester i Stevns
* Søren Friis Trebbien (C) viceborgmester i Hvidovre
* Linda Birkedal, ordførende, Naturskyddsföreningen, Skåne
* Kim Hjerrild, Foreningen STOP Lynetteholm
* Michael Palmgreen, direktør, Marint Kunskapscenter, Malmö

**Konferencens afholdelse**  
Lørdag den 30. april kl. 11-16 i Fællessalen på Christiansborg.  
Konferencen vil blive livestreamet på [Danmarks Naturfredningsforenings facebookside](https://www.facebook.com/DanmarksNaturfredningsforening?target=_blank) samt fra [Stop Lynetteholms facebookside](https://www.facebook.com/NytFraStopLynetteholm?target=_blank).

<a class="inline-block p-5 py-3 rounded bg-brand hover:bg-brandHover" href="https://aktiv.dn.dk/organisationen/samrad/storkobenhavn/konference-fremtidens-oresund/" target="_blank"><span class="text-white font-bold no-underline">Tilmelding</span></a>

**Konferencen arrangeres af**  
Danmarks Naturfredningsforening

**Konferencen støttes endvidere af:**  
Dansk Sejlunion, NOAH, Rådet for Bæredygtig Trafik,  
Dansk Ornitologisk Forening, Foreningen Stop Lynetteholm

Der er intet deltagergebyr til konferencen som gennemføres med støtte fra:  
Danmarks Naturfredningsforening, Foreningen Stop Lynetteholm og Wave Foundation

<div class="press-logo-list" markdown="1">
[![Danmarks Naturfredningsforening](dn.png?sizes=150w&width=150)](https://www.dn.dk/)
[![Dansk Sejlunion](dansk-sejlunion.png?sizes=150w&width=150)](https://dansksejlunion.dk/)
[![Foreningen Stop Lynetteholm!](stop-lynetteholm.png?sizes=150w&width=50)](https://stoplynetteholm.dk/)
[![NOAH](noah.png?sizes=150w&width=150)](https://noah.dk/)
[![Rådet for Bæredygtig Trafik](baeredygtig-trafik.png?sizes=150w&width=150)](https://baeredygtigtrafik.dk/)
[![Danmarks Ornitologiske Forening](dof.png?sizes=150w&width=50)](https://dof.dk/)
</div>
